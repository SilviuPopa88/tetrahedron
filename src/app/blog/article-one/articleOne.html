<div class="container p-top-100 article">
  <div class="row">
    <div class="col-md-1"></div>
    <div class="col-md-10">
      <div class="d-flex align-items-start flex-column start">
        <div class="row">
          <p class="title">Fragmente din învățăturile lui Buddha cu Ven Robina Courtin</p>
          <br><br><br>
        </div>
        <div class="row">
          <div class="col-md-4 p-all-0">
            <img src="/assets/images/Robina.jpg" alt="Robina"/>
          </div>
          <div class="col-md-8">
            <p>
              Săptămâna aceasta am avut ocazia să o ascult live pe Venerabila Calugariță Budistă - Robina Courtin,
              prezentă pentru prima dată în Romania. Au fost câteva ore energizante și revelatoare pentru mine, cu
              discuții concentrând aspectele practice din filosofia budistă pe care să le considerăm dacă vrem să trăim o
              viață împlinită, fără suferință.
            </p>
          </div>
        </div>
        <div class="row">
          <p class="p-top-10">Mi-a plăcut dinamica prezentării, publicul a putut să pună întrebări pe tot parcursul timpului iar dialogul
            și conectarea cu fiecare dintre noi a avut prioritate. Am apreciat la Ven. Robina energia, pasiunea cu care
            vorbește și prezența de spirit reflectată în verticalitatea și claritatea răspunsurilor pe care le-a oferit.
            Voi reda selectiv câteva idei care m-au inspirat și care pot inspira și pe alții:<br>
            <br>&nbsp;&nbsp;&nbsp;&nbsp;<b>1. Atașamentul este cauza suferinței oamenilor</b><br>
            Ne este natural să spunem și să fim convinși de faptul că fericirea sau suferința noastră depinde de factori
            din exterior, : <i>„Aș fi fericit dacă aș avea o mașină, sufăr pentru că șeful meu nu se comportă respectuos cu
            mine, sufăr pentru că partenerul m-a părăsit”. </i>Această idee iluzorie a fost transmisă prin educație de mii
            de ani și este normal să reacționăm de pe pilot automat, crezând că obiecte sau alte persoane ne aduc
            fericirea.<br>
            Cel mai adesea se întâmplă că suntem într-o alergare continuă când muncim pentru a obține ceea ce credem că
            ne va face fericiți sau schimbăm șefii, partenerii de viață - pentru a ajunge în punctul de la care am
            pornit - acela că în continuare nu suntem fericiți și avem nevoie de altceva - poate o casă, o pereche de
            pantofi, alt job, alt partener.<br>
            Aceste gânduri sunt însă rezultatul unei minți atașate, dependente. Și in cazurile de mai sus, reacționăm ca
            și atunci când suntem dependenți de țigări sau de alcool: satisfacerea nevoi imediate de a consuma alcool
            sau de a fuma o țigară este predictor al dorinței de mai târziu pentru consum. Atașamentul/dependența de
            factorii exteriori ne prind într-o buclă continuă de dorință -> satisfacerea dorinței -> stare de bine
            (recompensă) temporară -> dorință ș.a.m.d <br><br>
            &nbsp;&nbsp;&nbsp;&nbsp;<b>2. Să conștientizăm emoțiile negative și să aflăm care este cauza reală a acestor emoții</b> <br>
            Ok, recunoaștem faptul că de cele mai multe ori reacționăm de pe pilot automat, ca răspuns la atașamentele
            și dependențele pe care le avem pentru lumea exterioară. Mai departe, important este să fim conștienți
            atunci când experimentăm emoții disfuncționale, negative precum furia, vinovăția, frica sau gelozia și să
            încercăm să le înțelegem cu adevărat sursa. Exemplu de interpretare: <i>Sunt furios și nefericit pentru că nu
            am o mașină sau poate pentru că îmi organizez prost timpul și nu ajung la timp la întâlniri? Când nu ajung
            la timp la întâlniri mă simt rău și fără valoare? Așadar - Sunt furios pentru că nu îmi pot organiza bine
            timpul ca să acomodez drumurile cu autobuzul și asta mă definește ca fiind un om fără valoare. Ce înseamnă
            pentru mine un om cu valoare?</i>
            <br>Dacă am ajuns la acest punct în care ne dăm seama că fericirea noastră nu este direct dependentă de factorii
            exteriori, pe care nu îi putem controla tot timpul, ci are legătură cu modul în care percepem realitatea -
            tocmai am început adevărata călătorie către fericirea și împlinirea personală.<br><br>

            &nbsp;&nbsp;&nbsp;&nbsp;<b>3. Drumul către fericire implică să ieșim din zona de confort</b><br>
            Momentele în care depășim linia noastră de confort sunt dureroase. Orice formă de redisciplinare poate
            întâmpina rezistență în prima fază dar este important să acceptăm eșecurile personale și să nu ne lăsăm
            descumpăniți.<br>
            Redisciplinarea implică uneori dureri fizice, insomnii, anxietate, depresie sau incapacitate de concentrare,
            știm cel mai bine din abstinența de a consuma substanțe precum nicotina sau alcoolul - chiar în momentele în
            care ești convins că nu mai poți rezista o secundă fără să consumi, adică în afara zonei tale de confort,
            atunci este important să rămâi calm confruntând acea secundă - potențialul tău este mult mai mare decăt îți
            imaginezi.<br>
            Drumul către fericire implică să ne confruntăm zilnic cu atașamentele și dependentele noastre, să devenim
            conștienți de ele, să simțim durere.
            Atunci când ne vom elibera de atașamente și dependente începem cu adevărat să fim fericiți.<br><br>

            &nbsp;&nbsp;&nbsp;&nbsp;<b>4. Înțelepciunea și compasiunea - piloni principali pentru o viață împlinită</b><br>
            Filosofia budistă îndeamnă la gândire și analiză. Nu trebuie să luăm ca și adevăr ceea ce auzim sau citim,
            până când nu este complet înțeles de către noi(chiar și atunci când informația vine de la cineva în care
            avem încredere). Înțelegerea și acceptarea lumii exterioare și interioare și capacitatea de a vedea obiectiv
            desfășurarea ordinii universului sunt manifestări ale înțelepciunii.<br>
            Cultivarea compasiunii este un efect al eliberării proprii de suferință și de atașament; pentru că am
            înțeles prin exemplul propriu faptul că acțiunile și deziluziile noastre au cauzat suferința noastră și a
            celorlalți, încetăm să-i învinovățim pe ceilalți sau să iubim selectiv; în schimb îi vom accepta pe ceilalți
            exact așa cum sunt, indiferent de cât de neplăcut, nedrept sau cât de multă suferință au cauzat în jurul
            lor.<br>
            O viață împlinită înseamnă așadar eliberarea de atașament și de emoții negative, cultivarea înțelepciunii
            proprii prin căutări interioare și apoi întoarcerea înspre ceilalți, cu compasiune, pentru a oferi acestora
            înțelepciunea ta și pentru a contribui la o lume mai bună.<br><br>

            &nbsp;&nbsp;&nbsp;&nbsp;<b>5. Suntem responsabili pentru tot ce trăim</b><br>
            Din perspectiva budistă, conștiința noastră se reîncarnează de atâtea ori cât este necesar până când ajungem
            în starea supremă de nirvana- stare care descrie eternitatea, fericirea pură continuă. Astfel, trăim această
            viață cu provocările ei ca rezultat al karmei (def. dex: forță impersonală care cântărește toate faptele în
            decursul vieții și care determină, în ciclul de transmigrare a sufletelor, calitatea vieții următoare) iar
            responsabilitatea pentru modul în care am crescut sau pentru experiențele pe care le-am trăit nu este nici
            măcar a părinților sau mediului; totul este rezultatul cauză-efect, chiar daca nu ne amintim trăirile din
            viețile anterioare.<br>
            În aceasta viață suntem responsabili pentru modul în care alegem să percepem realitatea și pentru toate
            experiențele pe care le trăim. <br><br>

            Se spune că este important să stăm lângă oameni care au o energie faină, căre inspiră, pentru că „ne
            molipsim cu starea lor de bine” - molipseala acesta o am și eu după evenimentul care a avut-o invitată pe
            Ven. Robina Courten.<br>
            Îi multumesc Ven. Robina pentru curajul de a trăi o viață în care și-a găsit răspunsul la întrebări precum :
            <i>Cine sunt eu? Care este rolul meu pe pământ?</i> și pentru bunăvoința de a împărtăși cu noi învățăturile
            filosofiei budiste, trecute prin filtrul experienței sale. Namaste!
          </p>
        </div>
      </div>
    </div>
    <div class="col-md-1"></div>
  </div>
</div>
